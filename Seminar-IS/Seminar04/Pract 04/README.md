## Задача 1
Да се напише клас `Student`, който се характеризира с име (максимална дължина 63), възраст, и Фн(цяло число). Напишете подходящи:
* конструктор по подразбиране
* Конструктор с параметри
* Селектори и мутатори

## Задача 2
Имплементирайте клас Game, който съдържа следните член-данни (полета): `title`, `price`, `isAvailable`. Член-данната `title` е от тип символен низ с максимална дължина 64.

Нека Game да съдържа:

* Конструктор по подразбиране.
* Параметризирани конструктори
* Селектори (getter)
* Мутатори (setter)
* isFree() - връща информация дали играта е безплатна
* print() - отпечатва информация за играта в подходящ формат

Проектирайте клас `GamePlatform` (платформа за игри). Целта му е да съдържа библиотека от игри (`Games`).
За да работим с GamePlatform, се нуждаем от следните функции:

* Добавяне на игра, ако има място.
* Извеждане на игра по индекс.
* Извеждане на списък с всички игри в платформата.
* Извеждане на най-евтината / скъпата игра в платформата.
* Извеждане на всички безплатни игри.
* Премахване на игра от библиотеката.
* Възможност за запазване на данните от платформата в двоичен файл.
* Възможност за изчитане на данните от файл и запазване в платформата за игри.

## Задача 3
Имплементирайте клас `Set`, който представя множество от цели положителни числа.
Един `Set` може да се създаде по два начина:

* празно множество
* чрез масив, съдържащ първоначалните числа от множеството

Имплементирайте следните функционалности за един `Set` чрез побитови операции:
* добавяне на елемент
* премахване на елемент
* проверка дали елемент е част от множеството
* проверка дали друго множество е подмножество на текущото
* проверка дали множеството е празно
* изпечатване на елементите на множеството

Импементирайте функции за намиране на:
* обединението на две множества
* сечението на две множества
